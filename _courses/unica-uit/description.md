---
layout: course
title: UIT - UniCA
survey: 2022
content-language: it
map-pin: 39.2224156,9.1118547
institution: Università di Cagliari
department: Matematica e Informatica
degree: Informatica 
level: master
course-name: User Interface Technologies
cfu: 6
hours: 60
---
<!---  Nella parte di intestazione mettiamo le informazioni su cui vogliamo poi calcolare qualche statistica --->
<!---  Nella parte di contenuto mettiamo invece le informazioni descrittive  --->
## Obiettivi formativi

### Conoscenza e capacità di comprensione.

Il corso fornisce le conoscenze di base per la comprensione e l’utilizzo delle diverse tecnologie per lo sviluppo di interfacce utente, a partire dalle loro forme più semplici (form-based su singolo dispositivo) che nelle loro forme più complesse (multidispositivo, realtà virtuale, aumentata ecc.) con applicazione di diversi stili e modalità di interazione. Lo studente apprenderà come creare nuove esperienze per l’utente e come prototiparle in modo efficace ed efficiente in modo da includerle rapidamente nelle applicazioni. Infine, il corso tratterà le architetture software che supportano lo sviluppo di interfacce utente, il loro sviluppo dal punto di vista storico ed esempi di toolkit moderni per lo sviluppo.

### Capacità di applicare conoscenza e comprensione.

Lo studente acquisirà la capacità di progettare e sviluppare interfacce utente avanzate, integrando diverse tecnologie di sviluppo, dominando la complessità e garantendo l’usabilità generale. Inoltre, sarà in grado di analizzare i requisiti tecnici ed i costi di sviluppo di diversi stili e modalità di interazione.  Queste capacità saranno stimolate dalla preparazione della prova finale, che consiste nell’ideazione di un prototipo interattivo innovativo. Infine, lo studente sarà capace di utilizzare le proprie conoscenze per prendere decisioni di progetto in forma autonoma.

### Autonomia di giudizio.

Lo studente sarà in grado di giudicare  in modo autonomo i vantaggi e gli svantaggi dal punto di vista interattivo dell’applicazione dei diversi stili e modalità di interazione. In base a questo giudizio, sarà in grado di effettuare scelte in modo autonomo, sia dal punto di vista del design che implementativo.

### Abilità comunicative.

Lo studente acquisirà una conoscenza avanzata del linguaggio tecnico legato allo sviluppo delle interfacce utente dell’interazione uomo macchina, sia in forma orale che scritta, con particolare riferimento alla documentazione tecnica da produrre in lingua inglese. Inoltre, lo studente sarà in grado di spiegare e comunicare le problematiche di interazione legate alle diverse modalità, confrontandosi sia con altri professionisti del settore che con persone meno esperte, come ad esempio i diversi stakeholders coinvolti nello sviluppo di applicazioni.

### Capacità di apprendimento.

Il materiale didattico del corso è fondamentalmente basato su articoli scientifici e documentazione tecnica dei diversi toolkit di sviluppo. Ciò svilupperà la capacità dello studente di apprendere e di aggiornarsi da fonti allo stato dell’arte nella disciplina.

## Prerequisiti

Per il corso sono necessarie delle conoscenze di base nel campo dell’interazione uomo macchina (esame di Interazione Uomo Macchina della Laurea Triennale) ed un buon livello di conoscenza della programmazione (laureato triennale in Informatica o equivalente).

## Contenuti del corso
* Introduzione: le interfacce utente, presente passato e futuro (2h)
* Toolkit per lo sviluppo di interfacce form-based (2h lezione, 3h lab)
* Architettura dell’Informazione e Layout (2h lezione, 3h lab)
* Grafica e Animazioni (4h lezione, 6h lab)
* Touch & Gestures (4h lezione, 6h lab)
* Realtà Virtuale (2h lezione, 3h lab)
* Realtà Aumentata (2h lezione, 3h lab)
* Interazione multi dispositivo (4h lezione, 6h lab)

## Metodi didattici
Il corso è suddiviso in 24 ore di lezioni frontali e 36 ore di laboratorio. Durante le lezioni frontali verranno presentati i contenuti del corso. Lo studente li metterà poi in pratica per la realizzazione di un piccolo progetto di gruppo, che consiste nell’ideazione, progettazione, realizzazione e valutazione di una interfaccia utente avanzata, tra quelle analizzate durante il corso. Verrà richiesto al gruppo di studenti di creare un articolo descrittivo della soluzione ed una presentazione orale dell’elaborato.

## Valutazione
Per il superamento dell’esame è richiesto di svolgere 4 prove:
* Una prova scritta in aula sugli argomenti del corso (individuale, 20% del voto finale)
* Un progetto a fine corso, su un caso di studio a scelta degli studenti  (di gruppo, 40% del voto finale)
* Una relazione scritta sul progetto, da redigere in lingua inglese (di gruppo, 20% del voto finale)
* Una presentazione del progetto (di gruppo, 20% del voto finale)

Le valutazioni delle prove di gruppo è comunque individuale.

## Testi di riferimento
Il materiale didattico sarà basato su una lista di riferimenti di letteratura scientifica sui vari argomenti, che saranno messi a disposizione dal docente sulla piattaforma didattica Moodle.

## Altre informazioni

I progetti e le relazioni di particolare qualità saranno proposti come poster o demo per conferenze scientifiche su temi specifici di HCI.

